Markdown manuál
===============

Toto je příručka pro značkovací jazyk Markdown.

_Markdown_ je odlehčený značkovací jazyk, který se snadno zapisuje, snadno se čte a dá se poměrně snadno převést na pěkné HTML.

Markdown je dobrý pomocník při _tvorbě obsahu pro responzivní weby_. Nabízí dostatek vyjadřovacích schopností pro zhotovení obvykle požadovaného obsahu, ale přitom jednoduše neumožňuje uživatelům zabývat se příliš jemnými detaily, které by v konečném důsledku znehodnotily vzhled obsahu.

Markdown lze pohodlně použít jako editor článků, ale i jako editor pro ostatní nečlánkový obsah. Ostatně i tato příručka je napsána v Markdown.

Původní Markdown vymyslel pan John Gruber v roce 2004. [^1] Oblíbené rozšíření od pana Michela Fortina přineslo do Markdownu nové možnosti, např. zápis tabulek. [^2]

Markdown popisovaný v této příručce je Fortinův rozšířený Markdown doplněný o několik málo úprav. Na odlišnosti budete upozorněni.

_____

Zdrojový kód této příručky je otevřený a dostupný na adrese [github.com/yarri/MarkdownManual/](https://github.com/yarri/MarkdownManual/). Pokud najdete v textu chybu či nepřesnosti nebo dostanete nápad na rozšíření dokumentace, nebojte se podělit s autorem příručky.

[^1]: Stránky o původním Markdownu nejdete na adrese https://daringfireball.net/projects/markdown/.
[^2]: Informace o rozšířeném Markdownu najdete na adrese https://michelf.ca/projects/php-markdown/extra/.
